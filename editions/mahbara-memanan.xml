<?xml version="1.0" encoding="UTF-8"?>
<?xml-model href="../tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="../tei_all.rng" type="application/xml" schematypens="http://purl.oclc.org/dsdl/schematron"?>
<?xml-stylesheet href="../style.xsl" type="text/xsl"?>

<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        
        <title xml:lang="gez">ማኅበረ፡ ምእመናን፡</title>
        <title xml:lang="gez" type="normalized">Māḫbara Mǝʾmanān</title>
        <title xml:lang="en">Congregation of the Faithful</title>

        <respStmt>
          <resp>Edited by</resp><name>August Dillmann</name>
        </respStmt>
        
        <respStmt>
          <resp>Digitized by</resp><name>Augustine Dickinson</name>
        </respStmt>

      </titleStmt>
      <publicationStmt>
        <authority/>
        <date>2021</date>
        <availability>
          <licence target="http://creativecommons.org/licenses/by-nc-sa/4.0/">This file is licensed under the Creative Commons Attribution-NonCommercial-ShareAlike 4.0 license.</licence>
        </availability>
      </publicationStmt>

      <sourceDesc><ab/></sourceDesc>
    </fileDesc>
  </teiHeader>

  <text>
    <body>
      
      <div type="text" subtype="malke">

        <lg type="stanza" n="1" rhyme="ኑ">
          <l n="1">ማኅበረ፡ ምእመናን፡ ወምእመናት፡ እለ፡ ኪያከ፡ ተአምኑ፡</l>
          <l n="2">ለነሢአ፡ ሥጋከ፡ ወትረ፡ ኀበ፡ ተዐየኑ፡</l>
          <l n="3">ወልደ፡ አብ፡ ክርስቶስ፡ ዘኢትትፈለጥ፡ እምሕፅኑ፡</l>
          <l n="4">እስብክ፡ ሎሙ፡ ሕማመከ፡ ወመስቀለከ፡ እዜኑ፡</l>
          <l n="5">ጸጋ፡ መንፈስ፡ ቅዱስ፡ ሊተ፡ እምሰማይ፡ ፈኑ።</l>
        </lg>
        
        <lg type="stanza" n="2" rhyme="እ">
          <l n="1">ዝውእቱ፡ ጊዜ፡ ባርኮት፤ እምኵሉ፡ ንሣእ፤</l>
          <l n="2">ወዕርገተ፡ ቍርባን፡ ቅዱስ፡ መልዕልተ፡ ምሥዋዕ፡</l>
          <l n="3">ኦክርስቶስ፡ ተቅዋመ፡ ስድስቱ፡ አብራዕ፡</l>
          <l n="4">አኡድ፡ የማነከ፡ በማእዝኒሁ፡ አርባዕ፡</l>
          <l n="5">ለባርኮ፡ ዝንቱ፡ ኅብስት፡ ወዝንቱ፡ ጽዋዕ።</l>
        </lg>
        
        <lg type="stanza" n="3" rhyme="ቶ">
          <l n="1">አምሳለ፡ ብእሲ፡ ዘይጼሊ፡ በውሳጤ፡ ቤት፡ ወየዐጹ፡ ኆኅቶ፡</l>
          <l n="2">አስተጋቢአነ፡ ልበ፡ እምኅሊና፡ እበድ፡ ወአስትቶ፡</l>
          <l n="3">ለሊሁ፡ ክርስቶስ፡ ከመ፡ አዘዘ፡ አርድእቶ፡</l>
          <l n="4">ንዑ፡ ንስተይ፡ ጽዋዖ፡ ወንብላዕ፡ ኅብስቶ፡</l>
          <l n="5">እንዘ፡ ሕማሞ፡ ንኄሊ፡ ወንዜከር፡ ሞቶ።</l>
        </lg>
        
        <lg type="stanza" n="4" rhyme="ሞ">
          <l n="1">ለኂሩተ፡ እግዚእ፡ ክርስቶስ፡ በዘታአምሩ፡ ዐቅሞ፡</l>
          <l n="2">አምጣነ፡ ትበልዑ፡ ሥጋሁ፡ ወለለ፡ ትሰትዩ፡ ደሞ፡</l>
          <l n="3">ኀልይዎ፡ እስኩ፡ በትጋህ፡ ወአስተሐምሞ፡</l>
          <l n="4">ይፍትሖሙ፡ እምሕማማት፡ ለእለ፡ የአምኑ፡ ሕማሞ፡</l>
          <l n="5">ከመ፡ አፍተዎ፡ በመስቀል፡ ለመዊት፡ አደሞ።</l>
        </lg>
        
        <lg type="stanza" n="5" rhyme="ዑ">
          <l n="1">ተዘከርዎ፡ ለክርስቶስ፡ ወሠናያቲሁ፡ ኢትርስዑ፡</l>
          <l n="2">ትሳተፍዎ፡ በሞቱ፡ ወበትንሣኤሁ፡ ትትነሥኡ፡</l>
          <l n="3">አምጣነ፡ ትሰትዩ፡ ደሞ፡ ወለለ፡ ሥጋሁ፡ ትበልዑ፡</l>
          <l n="4">ይቁም፡ ቅድሜክሙ፡ ተዝካረ፡ መስቀሉ፡ ወግፍዑ፡</l>
          <l n="5">ከመ፡ ለሊሁ፡ አዘዘ፡ ለጳውሎስ፡ ረድኡ።</l>
        </lg>
        
        <lg type="stanza" n="6" rhyme="ከ">
          <l n="1">ተዘከር፡ እግዚኦ፡ ተአምኖተነ፡ ብከ፡</l>
          <l n="2">ወአጥብዖተነ፡ ጥቀ፡ በአፍቅሮትከ፡</l>
          <l n="3">መለያልየ፡ አሐደ፡ ከመ፡ ንኩን፡ ለከ፡</l>
          <l n="4">ናሁ፡ በሥጋነ፡ ንዴምር፡ ሥጋከ፡</l>
          <l n="5">ወበደምነ፡ ንቶስሕ፡ ደመከ።</l>
        </lg>
        
        <lg type="stanza" n="7" rhyme="ለ">
          <l n="1">በከመ፡ ኀደጉ፡ ለነ፡ ደቂቀ፡ እስራኤል፡ አምሳለ፡</l>
          <l n="2">አመ፡ በልብሶሙ፡ ገብሩ፡ ትእምርተ፡ ደርከኖ፡ ፍቱለ፡</l>
          <l n="3">በጥብሐ፡ ሥጋሁ፡ ወደሙ፡ ጊዜ፡ ንገብር፡ በዓለ፡</l>
          <l n="4">ክርስቶስሃ፡ ንኔጽር፡ ስቁለ፡</l>
          <l n="5">እንዘ፡ ዲበ፡ ርእሱ፡ ይጸውር፡ ዘአሥዋክ፡ አክሊለ።</l>
        </lg>
        
        <lg type="stanza" n="8" rhyme="ኖ">
          <l n="1">ትእዛዘ፡ አምላክ፡ ይዘከሩ፡ ወኢይርስዑ፡ ኪዳኖ፡</l>
          <l n="2">ደቂቀ፡ እስራኤል፡ አሰሩ፡ በዘፈረ፡ ልብሶሙ፡ ፈትለ፡ ደርከኖ፡</l>
          <l n="3">ንሕነሰ፡ ለክርስቶስ፡ ጊዜ፡ ናዐርግ፡ ቍርባኖ፡</l>
          <l n="4">ይንጦላዕ፡ ቅድመ፡ ገጽነ፡ መጽሔተ፡ ከዊኖ፡</l>
          <l n="5">በዘሕማሞ፡ ንኄሊ፡ ወንኔጽር፡ በድኖ።</l>
        </lg>
        
        <lg type="stanza" n="9" rhyme="ክ">
          <l n="1">ቅንዋተ፡ እደዊከ፡ ወእገሪከ፡ ወአክሊለከ፡ ዘሦክ፡</l>
          <l n="2">ሶበ፡ ንኔጽር፡ ውቱረ፡ በመሥዋዕተ፡ ጽባሕ፡ ወሰርክ፡</l>
          <l n="3">ተዘከረነ፡ እግዚኦ፡ ወመሐረነ፡ በበክ፡</l>
          <l n="4">በከመ፡ ተዘከርኮ፡ ለፈያታዊ፡ በማዕርገ፡ ፍቁር፡ ወዐርክ፡</l>
          <l n="5">እስከ፡ ትሕትናከ፡ ያነክር፡ መልአክ።</l>
        </lg>
        
        <lg type="stanza" n="10" rhyme="ት">
          <l n="1">ተዝካረ፡ ፀአቶሙ፡ እምድረ፡ ገብጽ፡ ወግዕዛኖሙ፡ እምግብርናት፡</l>
          <l n="2">ደቂቀ፡ እስራኤል፡ ገብሩ፡ በመሥዋዕተ፡ በግዕ፡ ዘዓመት፡</l>
          <l n="3">ንሕነሰ፡ ለክርስቶስ፡ በኵሉ፡ ሰዓት፡</l>
          <l n="4">ንዜከር፡ ሕማመከ፡ ወጥብሐተከ፡ ለሞት፡</l>
          <l n="5">ለባርኮ፡ ዝንቱ፡ ጽዋዕ፡ ወዝንቱ፡ ኅብስት።</l>
        </lg>
        
        <lg type="stanza" n="11" rhyme="ሙ">
          <l n="1">አመ፡ ዐሡረ፡ ወርኅ፡ ታስዕ፡ ይበክዩ፡ ለለዓሙ፡</l>
          <l n="2">ሶበ፡ ይዜከሩ፡ አይሁድ፡ ምዝባሬ፡ ሀገሮሙ፡ ዘቀዲሙ፡</l>
          <l n="3">ንሕነሰ፡ ለክርስቶስ፡ ንበኪ፡ ለለ፡ ጌሰሙ፡</l>
          <l n="4">ሶበ፡ ንኔጽሮ፡ ለምሥቃዕ፡ ዘተቀደሰ፡ በስሙ፡</l>
          <l n="5">እንዘ፡ መሌሊቱ፡ ይትከፈል፡ ወይትከዐው፡ ደሙ።</l>
        </lg>
        
        <lg type="stanza" n="12" rhyme="ሁ">
          <l n="1">እንዘ፡ ብዙኃን፡ ንሕነ፡ እምጾታ፡ ዘመን፡ ዘዚአሁ፡</l>
          <l n="2">ነአምን፡ ሞቶ፡ ወንሴፎ፡ በትንሣኤሁ፡</l>
          <l n="3">ለእግዚእነ፡ ክርስቶስ፡ ዘኢይትአተት፡ ጸጋሁ፡</l>
          <l n="4">መለያልየ፡ አሐደ፡ ይረስየነ፡ ምስሌሁ፡</l>
          <l n="5">በአጽናፈ፡ ዓለም፡ ይጠባሕ፡ አሐዱ፡ ሥጋሁ።</l>
        </lg>
        
        <lg type="stanza" n="13" rhyme="ዱ">
          <l n="1">ኦክርስቶስ፡ መሥዋዕተ፡ መድኀኒት፡ አሐዱ፡</l>
          <l n="2">ካህነ፡ ወንጌል፡ ሥጋከ፡ ለለ፡ ጊዜ፡ ይሠዋዕ፡ በፈቃዱ፡</l>
          <l n="3">ለተዝካረ፡ ሞትከ፡ ባሕር፡ ለልበ፡ ምእመናን፡ ምእላዱ፡</l>
          <l n="4">ነፋሰ፡ ኅሊና፡ መንፈሳዊ፡ ሶበ፡ ይነፍኅ፡ በዐውዱ፡</l>
          <l n="5">ከመ፡ ነበልባል፡ ይትነሣእ፡ ሞገዱ።</l>
        </lg>
        
        <lg type="stanza" n="14" rhyme="ጥ">
          <l n="1">ጊዜ፡ ይሠዋዕ፡ ኅብስተ፡ ሥጋከ፡ እመልክአ፡ ሥጋ፡ ፍሉጥ፡</l>
          <l n="2">ወደምከ፡ ወይን፡ እምደመ፡ ጠባይዕ፡ ውሉጥ፡</l>
          <l n="3">ፍጹመ፡ መድኀኒት፡ ክርስቶስ፡ ለስርየተ፡ ኀጢአት፡ ሥሉጥ፡</l>
          <l n="4">ንሕነሰ፡ በዐይነ፡ ሃይማኖት፡ ምሡጥ፡</l>
          <l n="5">ፍጹመ፡ ሥጋዌከ፡ ንሬኢ፡ እምውስጥ።</l>
        </lg>
        
        <lg type="stanza" n="15" rhyme="የ">
          <l n="1">አብርሃም፡ ተመነየ፡ ወተፈሥሐ፡ ወተነበየ፡</l>
          <l n="2">ምስጢረ፡ ሞትከ፡ ክርስቶስ፡ አመ፡ በበግዕ፡ ርእየ፡</l>
          <l n="3">ብጹዓን፡ ንሕነ፡ እምኔሁ፡ ዘአፈድፈድናሁ፡ ዕበየ፡</l>
          <l n="4">ጊዜ፡ ንሠውዐከ፡ ለለዕለቱ፡ ወንጠብሐከ፡ ዝየ፡</l>
          <l n="5">ወበደምከ፡ ነኀፅብ፡ ጌጋየ።</l>
        </lg>
        
        <lg type="stanza" n="16" rhyme="ሩ">
          <l n="1">በመንፈቀ፡ ሳብዕ፡ ወርኅ፡ በዓለ፡ መጸለት፡ ይገብሩ፡</l>
          <l n="2">ተድላ፡ ንብረቶሙ፡ በገዳም፡ እንዘ፡ እስራኤል፡ ይዜከሩ፡</l>
          <l n="3">ንሕነሰ፡ ለክርስቶስ፡ ንበኪ፡ ለለ፡ አሚሩ፡</l>
          <l n="4">ንዜከር፡ ሕማመከ፡ ዘኅቱም፡ ምስጢሩ፡</l>
          <l n="5">ወግብረ፡ ሞትከ፡ ዘዕጹብ፡ ነገሩ።</l>
        </lg>
        
        <lg type="stanza" n="17" rhyme="ም">
          <l n="1">ናሁ፡ ማእከሌነ፡ ወማእከሌከ፡ ሥዩም፡</l>
          <l n="2">ትእምርተ፡ መሐላ፡ ሥጋከ፡ ወቀስተ፡ ኪዳንከ፡ ደም፡</l>
          <l n="3">ኢየሱስ፡ ክርስቶስ፡ መሥዋዕተ፡ ሰላም፡</l>
          <l n="4">በከመ፡ ተገብረ፡ ቀስተ፡ ደመና፡ አመ፡ ተአይኅ፡ ዓለም፡</l>
          <l n="5">ዝናመ፡ ጌጋይየ፡ ይዕጹ፡ ጥብሕከ፡ ልጓም።</l>
        </lg>
        
        <lg type="stanza" n="18" rhyme="ዩ">
          <l n="1">ደቂቀ፡ እስራኤል፡ ቅድመ፡ በንስከተ፡ አርዌ፡ ደወዩ፡</l>
          <l n="2">ወበርእየ፡ አርዌ፡ ዘብርት፡ እምነ፡ ሕማሞሙ፡ ጥዕዩ፡</l>
          <l n="3">ንሕነሰ፡ ለክርስቶስ፡ ሱቱፋነ፡ ደሙ፡ ወማዩ፡</l>
          <l n="4">ኢነሐምም፡ በዓለም፡ ከመ፡ ኢየሐምም፡ ባሕርዩ፡</l>
          <l n="5">ወለእመ፡ ነሥአነ፡ ሞት፡ ዳግመ፡ ነሐዩ።</l>
        </lg>
        
        <lg type="stanza" n="19" rhyme="ሞ">
          <l n="1">ግነዩ፡ ለእግዚአብሔር፡ ወጸውዑ፡ ስሞ፡</l>
          <l n="2">ኢትፍልጡ፡ እሞ፡</l>
          <l n="3">ምእመናን፡ አኀው፡ ወትረ፡ በኢያርምሞ፡</l>
          <l n="4">ተዘኪረክሙ፡ በመልዕልተ፡ መስቀል፡ ሕማሞ፡</l>
          <l n="5">በእንቲአነ፡ ዘከዐወ፡ ደሞ።</l>
        </lg>
        
        <lg type="stanza" n="20" rhyme="ቱ">
          <l n="1">ግነዩ፡ ለእግዚአብሔር፡ እስመ፡ ለዓለም፡ ምሕረቱ፡</l>
          <l n="2">ዐቢይ፡ ኀይሉ፡ ወብዙኅ፡ አኰቴቱ፡</l>
          <l n="3">እምልብክሙ፡ በቀለ፡ እንዘ፡ ታአትቱ፡</l>
          <l n="4">ስረዩ፡ አበሳክሙ፡ ሰአልዎ፡ ሎቱ፡</l>
          <l n="5">እስመ፡ መሓሪ፡ ውእቱ፡ ወጻድቅ፡ ባሕቲቱ።</l>
        </lg>
        
        <lg type="stanza" n="21" rhyme="ሉ">
          <l n="1">ግነዩ፡ ለእግዚአብሔር፤ ኀበ፡ ማርያም፡ ሰአሉ፡</l>
          <l n="2">እስመ፡ ንጽሕት፡ አንቲ፡ ኵለንታሁ፡ አባሉ፡</l>
          <l n="3">ኅሊናክሙ፡ ሰማየ፡ እንዘ፡ ታሌዕሉ፡</l>
          <l n="4">ከመ፡ ትትባልሑ፡ እምግባረ፡ እከይ፡ ኵሉ፡</l>
          <l n="5">መሐረነ፡ አምላክነ፡ አቡነ፡ ብሉ።</l>
        </lg>

      </div>

    </body>
  </text>
</TEI>