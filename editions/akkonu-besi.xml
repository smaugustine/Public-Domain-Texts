<?xml version="1.0" encoding="UTF-8"?>
<?xml-model href="../tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="../tei_all.rng" type="application/xml" schematypens="http://purl.oclc.org/dsdl/schematron"?>
<?xml-stylesheet href="../style.xsl" type="text/xsl"?>

<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        
        <title xml:lang="gez">አኮኑ፡ ብእሲ፡</title>
        <title xml:lang="gez" type="normalized">ʾAkkonu Bǝʾsi</title>
        <title xml:lang="en"></title>

        <respStmt>
          <resp>Edited by</resp><name>Adolf Grohmann</name>
        </respStmt>
        
        <respStmt>
          <resp>Digitized by</resp><name>Augustine Dickinson</name>
        </respStmt>

      </titleStmt>
      <publicationStmt>
        <authority/>
        <date>2021</date>
        <availability>
          <licence target="http://creativecommons.org/licenses/by-nc-sa/4.0/">This file is licensed under the Creative Commons Attribution-NonCommercial-ShareAlike 4.0 license.</licence>
        </availability>
      </publicationStmt>

      <sourceDesc><ab/></sourceDesc>
    </fileDesc>
  </teiHeader>

  <text>
    <body>
      
      <div type="text" subtype="malke">

        <lg type="stanza" n="1" rhyme="ዎ">
          <l n="1">አኮኑ፡ ብእሲ፡ ሶበ፡ ሐኒጸ፡ ቤት፡ አፍተዎ፨</l>
          <l n="2">ኵሎ፡ ፃዕፃዖ፡ ያቀድም፡ አስተዳልዎ፨</l>
          <l n="3">እስእለኪ፡ ሀብኒ፡ መንፈሰ፡ ጥበብ፡ ወአለብዎ፨</l>
          <l n="4">መንክራተኪ፡ ማርያም፡ ሶበ፡ ፈቀድኩ፡ ዜንዎ፨</l>
          <l n="5">ወለሠናይትኪ፡ ረትዓኒ፡ እትልዎ፨</l>
        </lg>
        
        <lg type="stanza" n="2" rhyme="ዊ">
          <l n="1">ሶበ፡ ወሀበኪ፡ ዘልፈ፡ ሰላመ፡ መልአክ፡ ብስራታዊ፨</l>
          <l n="2">ፍቁርኪ፡ ገባራዊ፨</l>
          <l n="3">ከመ፡ ባረኪዮ፡ ቅድመ፡ ማርያም፡ መጽሐፈ፡ ሓዊ፨</l>
          <l n="4">ባርክኒ፡ እግዝእትየ፡ ምስለ፡ ወልድኪ፡ ናዝራዊ፨</l>
          <l n="5">በበረከቶሙ፡ ለይሁዳ፡ ወልዊ፨</l>
        </lg>
        
        <lg type="stanza" n="3" rhyme="ቀ">
          <l n="1">ዕብራዊ፡ ብፁዕ፡ ውስተ፡ ምድረ፡ አክሚም፡ ዘልህቀ፨</l>
          <l n="2">እንዘ፡ ይሴብሕ፡ ስመኪ፡ ሶበ፡ ሰገደ፡ ወወድቀ፨</l>
          <l n="3">ከመ፡ አስተርአይኪዮ፡ ቅድመ፡ ወተናበብኪዮ፡ ጽድቀ፨</l>
          <l n="4">ማርያም፡ አስተርእይኒ፡ ኀበ፡ ረሰይኩ፡ ምርፋቀ፨</l>
          <l n="5">እስመ፡ ሕሊናየ፡ ዘንተ፡ ያስተሐምም፡ ጥቀ፨</l>
        </lg>
        
        <lg type="stanza" n="4" rhyme="ኅ">
          <l n="1">ለድምያኖስ፡ ዘተፀምደኪ፡ ዲበ፡ መልዕልተ፡ ደብር፡ ነዋኅ፨</l>
          <l n="2">ዘጸሐፍኪ፡ ስሞ፡ ኀበ፡ ዓምደ፡ ወርቅ፡ ቀይሕ፨</l>
          <l n="3">ምሥራቀ፡ ፀሓይ፡ ብሩህ፡ ማርያም፡ ጽባሕ፨</l>
          <l n="4">ጸሐፊ፡ ስመ፡ ዚአየ፡ ዲበ፡ ልብስኪ፡ ንጹሕ፨</l>
          <l n="5">ወበልብሰ፡ ወልድኪ፡ ካዕበ፡ ዘበደም፡ ንዙኅ፨</l>
        </lg>
        
        <lg type="stanza" n="5" rhyme="ሜ">
          <l n="1">አመ፡ እዴሁ፡ መተረ፡ ነሢኦ፡ መጥባሕተ፡ ማኅመሜ፨</l>
          <l n="2">አባስ፡ ካህነ፡ ሮሜ፨</l>
          <l n="3">ከመ፡ ፈወስኪዮ፡ ቅድመ፡ ማርያም፡ እኅተ፡ ሰሎሜ፨</l>
          <l n="4">ፈውሲ፡ ቍስለ፡ ነፍስየ፡ ወጸግውኒ፡ ሱላሜ፨</l>
          <l n="5">ጊዜ፡ ተዘመርኩ፡ ስመኪ፡ ቀዋሜ፨</l>
        </lg>
        
        <lg type="stanza" n="6" rhyme="የ">
          <l n="1">ይስሓቅ፡ መነኮስ፡ እምድኅረ፡ ጽሕቀ፡ ወተመነየ፨</l>
          <l n="2">ገጸኪ፡ ልኁየ፡ በዕለተ፡ ርእየ፨</l>
          <l n="3">ከመ፡ ትቤልዮ፡ ሎቱ፡ እስከ፡ ፈድፋደ፡ ተኃሥየ፨</l>
          <l n="4">በልኒ፡ እግዝእትየ፡ ተፈሣሕ፡ ቍልዔየ፨</l>
          <l n="5">እምድኅረ፡ ዕለታት፡ ሠላስ፡ ትሄሉ፡ ምስሌየ፨</l>
        </lg>
        
        <lg type="stanza" n="7" rhyme="ተ">
          <l n="1">ዘአትለውኪያ፡ ማርያም፡ ወነሣእኪያ፡ ጽሚተ፨</l>
          <l n="2">ለወለት፡ አሓቲ፡ እንተ፡ ትለብስ፡ ሜላተ፨</l>
          <l n="3">ከመ፡ አሣዕነኪ፡ እፁር፡ ወምርጉዘኪ፡ ሕይወተ፨</l>
          <l n="4">ኀበ፡ ሖርኪ፡ እግዝእትየ፡ አትልውኒ፡ ሊተ፨</l>
          <l n="5">ብፁዕ፡ ገብር፡ ዘይትሉ፡ እግዝእተ፨</l>
        </lg>
        
        <lg type="stanza" n="8" rhyme="ሀ">
          <l n="1">ምስለ፡ ዓራቱ፡ ዘዕፅ፡ ጊዜ፡ ኅቡረ፡ ተነጽሓ፨</l>
          <l n="2">ከመ፡ ረዳእኪዮ፡ ቅድመ፡ ወባላህኪዮ፡ ኣሜሃ፨</l>
          <l n="3">ለዘሠዓለኪ፡ ብእሲ፡ መካነ፡ ብካይ፡ ወፍሥሓ፨</l>
          <l n="4">ባልህኒ፡ እግዝእትየ፡ እንተ፡ ትሠረገዊ፡ ንጽሓ፨</l>
          <l n="5">ሶበ፡ አኅጕሎትየ፡ ጽህቀ፡ ለሐሰት፡ አቡሃ፨</l>
        </lg>
        
        <lg type="stanza" n="9" rhyme="ም">
          <l n="1">ዐጸደ፡ ወይን፡ ማርያም፡ ዘጣዕመ፡ ፍሬሃ፡ አዳም፨</l>
          <l n="2">ውስነ፡ ጽጌሃ፡ ልምሉም፨</l>
          <l n="3">ኀበ፡ ተቀብረ፡ ወልድኪ፡ ኢየሩሳሌም፨</l>
          <l n="4">ሶበ፡ ሰአለኪ፡ በተማኅፅኖ፡ ነጋዲ፡ ሕሙም፨</l>
          <l n="5">ከመ፡ አብጸሕኪዮ፡ ለስዒም፡ አብጽሕኒ፡ ዮም፨</l>
        </lg>
        
        <lg type="stanza" n="10" rhyme="ዳ">
          <l n="1">ዘካርያስ፡ ወሬዛ፡ ህየንተ፡ ኃምሳ፡ ጽጌ፡ ረዳ፨</l>
          <l n="2">አስትዓ፡ ማኅሌት፡ ለኪ፡ ሶበ፡ አወፈየኪ፡ ጋዳ፨</l>
          <l n="3">ከመ፡ አድኀንኪዮ፡ ቅድመ፡ እምቀትለ፡ ፈያት፡ ማእከለ፡ በዳ፨</l>
          <l n="4">አድኅንኒ፡ እግዝእትየ፡ ወባልህኒ፡ እምዕዳ፨</l>
          <l n="5">አመ፡ ኢያሰልጥ፡ ወርቅ፤ ወባህርይ፡ ፀዓዳ፨</l>
        </lg>
        
        <lg type="stanza" n="11" rhyme="ረ">
          <l n="1">ኃይልኪ፡ ማርያም፡ ስነነ፡ ኃጥአን፡ ሰበረ፨</l>
          <l n="2">ኅብስተ፡ አዋልድ፡ ክልኤቲ፡ ሶበ፡ ተፍዕሙ፡ ኅቡረ፨</l>
          <l n="3">በኃይልኪ፡ ዝንቱ፡ እንተ፡ አርአየ፡ መንክረ፨</l>
          <l n="4">ገብርኪ፡ እግዝእትየ፡ ዘኢያአምር፡ ተግባረ፨</l>
          <l n="5">ውስተ፡ መቅደስኪ፡ እፈቱ፡ ኃዲረ፨</l>
        </lg>
        
        <lg type="stanza" n="12" rhyme="ሙ">
          <l n="1">ዐረባውያን፡ ዕደው፡ እለ፡ ውኂዘ፡ ማይ፡ ኃየሎሙ፨</l>
          <l n="2">ማርያም፡ ስመኪ፡ ሶበ፡ ዘከሩ፡ ቀዲሙ፨</l>
          <l n="3">ከመ፡ ኮነ፡ ብእሲ፡ እንተ፡ ተሳለቀ፡ ቦሙ፨</l>
          <l n="4">ፀርኪ፡ እግዝእትየ፡ ለለጌሰሙ፡ ወዓሙ፨</l>
          <l n="5">ሲሳየ፡ ሐርገፅ፡ ይኩን፤ ወይዘርዘር፡ ዓፅሙ፨</l>
        </lg>
        
        <lg type="stanza" n="13" rhyme="ቲ">
          <l n="1">ኃይለኪ፡ ጽኑዓ፡ ወመንክረኪ፡ ትክሥቲ፨</l>
          <l n="2">ከመ፡ አፍለስኪያ፡ ቅድመ፡ ለደብረ፡ ዕቆና፡ እንታክቲ፨</l>
          <l n="3">መንገለ፡ ኃሣር፡ ወወይሌ፡ ማርያም፡ ወለተ፡ ማቲ፨</l>
          <l n="4">አፍልሲ፡ ክብረ፡ ፀርየ፡ በጽንዓ፡ እዴኪ፡ ዛቲ፨</l>
          <l n="5">አኮኑ፡ ምክህየ፡ ወዝክርየ፡ አንቲ፨</l>
        </lg>
        
        <lg type="stanza" n="14" rhyme="ዊ">
          <l n="1">ተወኪፈኪ፡ ስእለቶ፡ እምሐሊብኪ፡ መንፈሳዊ፨</l>
          <l n="2">ዘቀባዕኪ፡ ዓይኖ፡ ለዮሓንስ፡ አረጋዊ፨</l>
          <l n="3">ማርያም፡ ድንግል፡ ወለተ፡ ንጉሥ፡ ሐሴቦናዊ፨</l>
          <l n="4">ተወከፊ፡ ቃለ፡ አፉየ፡ ወጽራኅየ፡ ለብዊ፨</l>
          <l n="5">ወኀበ፡ ስእለትየ፡ ካዕበ፡ ዕዝነኪ፡ ጽልዊ፨</l>
        </lg>
        
        <lg type="stanza" n="15" rhyme="ሉ">
          <l n="1">ሕይወተ፡ ሕሙማን፡ ማርያም፡ ዘፈወስኪዮ፡ እምቍስሉ፨</l>
          <l n="2">ለባዕል፡ ጽርዓዊ፡ እንተ፡ ተነድፈ፡ አባሉ፨</l>
          <l n="3">ከመ፡ ተአምረኪ፡ እስብክ፡ ወመንክረኪ፡ እተሉ፨</l>
          <l n="4">ስሕትኒ፡ ምስለ፡ ትፍሥሕት፤ ወምስለ፡ ጥዒና፡ አሀሉ፨</l>
          <l n="5">እስከ፡ አመ፡ እብል፡ ድኅረ፤ ተፈጸመ፡ ኵሉ፨</l>
        </lg>
        
        <lg type="stanza" n="16" rhyme="ዶ">
          <l n="1">ለወለተ፡ ብእሲ፡ ባዕል፡ እንተ፡ አዖራ፡ በደዶ፨</l>
          <l n="2">ዘአብራህኪ፡ ዓይና፡ ሶበ፡ ሰአለተኪ፡ በተዓንግዶ፨</l>
          <l n="3">ፈለገ፡ ረድኤት፡ ማርያም፡ ዘትሰመዪ፡ መጌዶ፨</l>
          <l n="4">ለንጉሥ፡ በዕለተ፡ መርዓ፡ ይበልዕ፡ ማዕዶ፨</l>
          <l n="5">በማየ፡ ንጽሕኪ፡ ዘሐፀበ፡ እዶ፨</l>
        </lg>
        
        <lg type="stanza" n="17" rhyme="ቃ">
          <l n="1">ማርያም፡ ንግሥት፡ ምስለ፡ ኵሎሙ፡ ደቂቃ፨</l>
          <l n="2">ዘትትሜካህ፡ ብኪ፡ እመ፡ እስራኤል፡ ርብቃ፨</l>
          <l n="3">ለዕቤራይት፡ አሓቲ፡ ክበደ፡ ተፅናስ፡ እንተ፡ አጽዓቃ፨</l>
          <l n="4">ከመ፡ ናዘዝኪያ፡ ወፈጸምኪ፡ ጻህቃ፨</l>
          <l n="5">ናዝዝኒ፡ ጸሎትየ፡ ኢትግባእ፡ ዕራቃ፨</l>
        </lg>
        
        <lg type="stanza" n="18" rhyme="ው">
          <l n="1">ብኪ፡ ተመይጡ፡ እምፍኖተ፡ ጌጋይ፡ ዘኢመፍትው፨</l>
          <l n="2">እለ፡ ጸሐፉ፡ ስመኪ፡ ክልኤቱ፡ አኃው፨</l>
          <l n="3">ርኂተ፡ ምግባር፡ ማርያም፡ እምፀበለ፡ ኵሉ፡ አፈው፨</l>
          <l n="4">ቅድመ፡ ሠናይትኪ፡ ወርኅራኄኪ፡ ቅድው፨</l>
          <l n="5">አሥምሮ፡ ምኑን፡ ወላህይ፡ ሕስው፨</l>
        </lg>
        
        <lg type="stanza" n="19" rhyme="ብ">
          <l n="1">ሶበ፡ ጊዮርጊስ፡ ኖመ፡ እምጽንዓ፡ ኵነኔ፡ ዕፁብ፨</l>
          <l n="2">ከመ፡ ኣስተርአይኪዮ፡ ሎቱ፡ በአርኣያ፡ ፅዕዱት፡ ርግብ፨</l>
          <l n="3">ወለተ፡ ንጉሥ፡ መክብብ፡ ማርያም፡ ጠባብ፨</l>
          <l n="4">መልዕልተ፡ ምስሐል፡ ከመ፡ ይጼልል፡ ኪሩብ፨</l>
          <l n="5">ጽልልኒ፡ እግዝእትየ፡ ክንፈኪ፡ ዘላህብ፨</l>
        </lg>
        
        <lg type="stanza" n="20" rhyme="ሰ">
          <l n="1">ዓቃቢ፡ ምዑክ፡ አመ፡ ምስለ፡ ከጢር፡ ተባአሰ፨</l>
          <l n="2">ዘአጽወስኪ፡ እግሮ፡ እስከነ፡ ፈለሰ፨</l>
          <l n="3">ንግሥተ፡ ሰማይ፡ ማርያም፡ እንተ፡ ወለድኪ፡ ንጉሠ፨</l>
          <l n="4">እግረ፡ ዕድዋንየ፡ ረስዪ፡ ጽቡሰ፨</l>
          <l n="5">ወበዲበ፡ ፀርየ፡ ካዕበ፡ ፈንዊ፡ ተፅናሰ፨</l>
        </lg>
        
        <lg type="stanza" n="21" rhyme="ጋ">
          <l n="1">እንዘ፡ ገብረ፡ ዚአኪ፡ አነ፡ እንበለ፡ ሕፀፅ፡ ወንትጋ፨</l>
          <l n="2">ዘእትቀነይ፡ ለኪ፡ አምሳለ፡ አኃው፡ ዘብሔረ፡ ደልጋ፨</l>
          <l n="3">ማርያም፡ ግንግል፡ ማርያም፡ ምልዕተ፡ ጸጋ፨</l>
          <l n="4">ተገደፍኩኑ፡ እምቅድመ፡ አዕይንትኪ፡ እንጋ፨</l>
          <l n="5">ሶበ፡ ተዳደቀኒ፡ ግብተ፡ ለዘመን፡ ፁጋ፨</l>
        </lg>
        
        <lg type="stanza" n="22" rhyme="ነ">
          <l n="1">ለአፍርንጋዊ፡ ብእሲ፡ ሶበ፡ ኀቤኪ፡ ተማኅፀነ፨</l>
          <l n="2">ዘአሕየውኪ፡ እግሮ፡ እንተ፡ ኮነ፡ ዕብነ፨</l>
          <l n="3">ማርያም፡ ለኪ፡ ጊዜ፡ አዓርግ፡ ቍርባነ፨</l>
          <l n="4">ውስተ፡ ትፍሥሕትየ፡ ኢትቶስሒ፡ ኀዘነ፨</l>
          <l n="5">ከወ፡ ይቶስሑ፡ ምስለ፡ ማይ፡ ወይነ፨</l>
        </lg>
        
        <lg type="stanza" n="23" rhyme="ጾ">
          <l n="1">ለመርቆሬዎስ፡ ካህን፡ ዘአንጻሕኪ፡ ለምጾ፨</l>
          <l n="2">ወአሕየውኪዮ፡ ፍጹመ፡ እምነ፡ ሕማም፡ ዘታረምጾ፨</l>
          <l n="3">ማርያም፡ ምልሒ፡ ለሕሊናየ፡ ሕፀፆ፨</l>
          <l n="4">ለወልድኪ፡ መምህረ፡ ሕግ፡ ከመ፡ ኢይርሣዕ፡ ተግሣጾ፨</l>
          <l n="5">ከመ፡ ዘይሬኢ፡ በመጽሔት፡ ገጾ፨</l>
        </lg>
        
        <lg type="stanza" n="24" rhyme="ማ">
          <l n="1">ለብእሲት፡ ስብርት፡ ዘአሕየውኪያ፡ እምጻማ፨</l>
          <l n="2">ሶበ፡ ሰአለተኪ፡ አስተሓሚማ፨</l>
          <l n="3">ንጉሠ፡ እስራኤል፡ አቡኪ፡ ለእለ፡ ውስተ፡ ጌት፡ ወኖባማ፨</l>
          <l n="4">ከመ፡ ወሀበ፡ አስትዓ፡ በጊዜ፡ ነሥአ፡ ሰቂማ፨</l>
          <l n="5">ጸጋ፡ መንፈስ፡ ቅዱስ፡ ሀብኒ፡ ማርያም፡ ዘራማ፨</l>
        </lg>
        
        <lg type="stanza" n="25" rhyme="ፃ">
          <l n="1">መቅደሰ፡ ኦሪት፡ ማርያም፡ ወወንጌላዊት፡ ሕንፃ፨</l>
          <l n="2">ጰራቅሊጦስ፡ ዘይሔውጻ፨</l>
          <l n="3">እምከርሠ፡ ሶፍያ፡ ፍጡነ፡ ዘሠዐርኪ፡ ፅንሰ፡ ዓመፃ፨</l>
          <l n="4">ይሠዓር፡ ኃጢአትየ፡ ለስእለትኪ፡ በድምፃ፨</l>
          <l n="5">ከመ፡ ምክረ፡ ባሕር፡ ተሥዕረ፡ በኆፃ፨</l>
        </lg>
        
        <lg type="stanza" n="26" rhyme="የ">
          <l n="1">እምብልሀ፡ አስይፍት፡ ወኵያንው፡ እስከ፡ ነስሓ፡ ወተጋነየ፨</l>
          <l n="2">ዘዐቀብኪዮ፡ ለባሮክ፡ እንተ፡ ይሰመይ፡ ጠዋየ፨</l>
          <l n="3">ኵሎ፡ ዘመነ፡ እንበለ፡ ዳእሙ፡ ሠናየ፨</l>
          <l n="4">ዕቀብኒ፡ እግዝእትየ፡ ከመ፡ ኢይርኣይ፡ ጌጋየ፨</l>
          <l n="5">ወለእመኒ፡ ጌገይኩ፡ ምሕረትኪ፡ ብየ፨</l>
        </lg>
        
        <lg type="stanza" n="27" rhyme="ረ">
          <l n="1">ታቦተ፡ አምላክ፡ ማርያም፡ ዘትትከደኒ፡ ውቱረ፨</l>
          <l n="2">ወርቀ፡ ቅድስና፡ ጽሩየ፡ ወአኮ፡ ብሩረ፨</l>
          <l n="3">አንስጣስዮስ፡ ገብርኪ፡ አመ፡ በደዌሁ፡ ተፅዕረ፨</l>
          <l n="4">ከመ፡ አብሰርኪዮ፡ ዘያስተፌሥሕ፡ ነገረ፨</l>
          <l n="5">ብስራተ፡ ሰላም፡ አስምዕኒ፡ ወትረ፨</l>
        </lg>
        
        <lg type="stanza" n="28" rhyme="ሰ">
          <l n="1">እንበለ፡ ማኅፄ፡ ወመፍጽሕ፡ አመ፡ ገዳመ፡ ፈለሰ፨</l>
          <l n="2">ዘሰቈርኪ፡ ሎቱ፡ አረፍተ፡ ዕብን፡ ይቡሰ፨</l>
          <l n="3">ለዘሰአለኪ፡ ብእሲ፡ እንተ፡ ይሰመይ፡ ሣሉሰ፨</l>
          <l n="4">ስቍሪ፡ ገቦ፡ ፀርየ፡ ወዘጸላእትየ፡ ከርሠ፨</l>
          <l n="5">ነሢአኪ፡ ማርያም፡ መጥባሕተ፡ ሐዲሰ፨</l>
        </lg>
        
        <lg type="stanza" n="29" rhyme="ይ">
          <l n="1">ፍቅርኪ፡ አድኀኖ፡ ለበላዔ፡ ሰብእ፡ ጊጉይ፨</l>
          <l n="2">በእንተ፡ ኅፍነ፡ ማይ፡ ዘቆመ፡ በገቦ፡ ነዳይ፨</l>
          <l n="3">ከንቱ፡ ከንቱ፡ ዘታሕተ፡ ሰማይ፨</l>
          <l n="4">ምንትኑ፡ ለእጓለ፡ እመሕያው፡ ሠናይ፨</l>
          <l n="5">እንበለ፡ ፍቅርኪ፡ ማርያም፡ ባህርይ፨</l>
        </lg>
        
        <lg type="stanza" n="30" rhyme="ቂ">
          <l n="1">ኦንግሥት፡ ወላዲተ፡ ንጉሥ፡ ፈራቂ፨</l>
          <l n="2">ከመ፡ አድኀንኪዮ፡ ቅድመ፡ ለወልደ፡ መበለት፡ ሠራቂ፨</l>
          <l n="3">ማርያም፡ ዘልፈ፡ አድኅኖትየ፡ ጸሐቂ፨</l>
          <l n="4">ለፀርየኒ፡ እስከ፡ አስናኒሁ፡ የሐቂ፨</l>
          <l n="5">ላዕሌሁ፡ ፈንዊ፡ ጋኔነ፡ ዘይሣቂ፨</l>
        </lg>
        
        <lg type="stanza" n="31" rhyme="ስ">
          <l n="1">ለብእሲት፡ ፅንስት፡ በሰዓተ፡ ወሊድ፡ ወሐሪስ፨</l>
          <l n="2">ማእከለ፡ ሞገድ፡ መፍርህ፡ ዘከደንኪያ፡ በልብስ፨</l>
          <l n="3">ከማሃ፡ ክድንኒ፡ ኢያጽዕቀኒ፡ ተጽናስ፨</l>
          <l n="4">ማርያም፡ እግዝእትየ፡ ዘአጥረይክኒ፡ እምከርሥ፨</l>
          <l n="5">አዕዳለ፡ ብርሃን፡ ወአኮ፡ ዘማዕስ፨</l>
        </lg>
        
        <lg type="stanza" n="32" rhyme="ብ">
          <l n="1">ሴስይኒ፡ ማርያም፡ ለፀማድኪ፡ ዐሳብ፨</l>
          <l n="2">ኅብስተ፡ አእምሮ፡ ሠናይ፡ ወወይነ፡ ጥበብ፨</l>
          <l n="3">እመኒ፡ ፈድፈደ፡ ኃጢአትየ፡ እምሕዝብ፨</l>
          <l n="4">ተዘከሪ፡ እግዝእትየ፡ በርኅራኄኪ፡ ዕፁብ፨</l>
          <l n="5">ከመ፡ አስተይኪዮ፡ ማየ፡ ለጽሙዕ፡ ከልብ፨</l>
        </lg>
        
        <lg type="stanza" n="33" rhyme="ዱ">
          <l n="1">መላእክተ፡ ሰማይ፡ ኵሎሙ፡ እለ፡ ስብሓተ፡ ለመዱ፨</l>
          <l n="2">ወጠቢባነ፡ ምድር፡ ዓዲ፡ እለ፡ ኅቡረ፡ ተዓለዱ፨</l>
          <l n="3">ጽሒፈ፡ ውዳሴኪ፡ እሙ፡ እንዘ፡ ይፈቅዱ፨</l>
          <l n="4">ኢይክሉ፡ ጥንቁቀ፡ ፈጽሞ፡ ለለአሓዱ፡ አሓዱ፨</l>
          <l n="5">እስመ፡ ከመ፡ ኆፃ፡ ብዙኅ፡ ኢውሱን፡ ፍቅዱ፨</l>
        </lg>
        
        <lg type="stanza" n="34" rhyme="ቤ">
          <l n="1">ወላዲተ፡ አምላክ፡ ማርያም፡ እንበለ፡ ሰብሳብ፡ ወሩካቤ፨</l>
          <l n="2">በይነ፡ ዘአቅረብኩ፡ ለኪ፡ ንስቲተ፡ ቃለ፡ ይባቤ፨</l>
          <l n="3">ፈትቲ፡ እሙ፡ በረከተ፡ አፉኪ፡ ሙሐዘ፡ ከርቤ፨</l>
          <l n="4">ለነዳይ፡ ብእሲ፡ ወለዘረከቦ፡ ምንዳቤ፨</l>
          <l n="5">ኅብስተከ፡ ፈትት፡ ኢሳይያስ፡ ይቤ፨</l>
        </lg>

      </div>

    </body>
  </text>
</TEI>