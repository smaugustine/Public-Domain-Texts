<?xml version="1.0" encoding="UTF-8"?>
<?xml-model href="../tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="../tei_all.rng" type="application/xml" schematypens="http://purl.oclc.org/dsdl/schematron"?>
<?xml-stylesheet href="../style.xsl" type="text/xsl"?>

<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        
        <title xml:lang="gez">መልክአ፡ ኪዳነ፡ ምሕረት፡</title>
        <title xml:lang="gez" type="normalized">Malkǝʾa Kidāna Mǝḥrat</title>
        <title xml:lang="en">Image of the Covenant of Mercy</title>
        
        <respStmt>
          <resp>Translated by</resp><name>Augustine Dickinson</name>
        </respStmt>

      </titleStmt>
      <publicationStmt>
        <authority/>
        <date>2021</date>
        <availability>
          <licence target="http://creativecommons.org/licenses/by-nc-sa/4.0/">This file is licensed under the Creative Commons Attribution-NonCommercial-ShareAlike 4.0 license.</licence>
        </availability>
      </publicationStmt>

      <sourceDesc><ab/></sourceDesc>
    </fileDesc>
  </teiHeader>

  <text>
    <body>
      
      <div type="text" subtype="malke">
        
        <lg type="stanza" n="1" rhyme="ሉ">
          <l n="1">May the Lord, the Giver of Light, Who is Three in Substance</l>
          <l n="2">Strengthening (His) Oneness in His Divinity and Power,</l>
          <l n="3">Illumine the eye of my understanding with a lamp of wisdom, beautiful in its radiance,</l>
          <l n="4">That I may see the likeness of a word which is fitting for your covenant,</l>
          <l n="5">Mary, Lady of all that is below and above.</l>
        </lg>
        
        <lg type="stanza" n="2" rhyme="ብ">
          <l n="1">ሰላም፡ ለዝክረ፡ ስምኪ፡ ዘአስተማሰልዎ፡ በኮከብ፡</l>
          <l n="2">ሶበ፡ ብርሃኖ፡ ተከድኑ፡ ጽልሙታነ፡ ራእይ፡ ሕዝብ፡</l>
          <l n="3">ኪዳነ፡ አምላክ፡ ማርያም፡ ወተስፋ፡ መድኀኒት፡ ዘዐርብ፤</l>
          <l n="4">ተናዘዘ፡ ብኪ፡ አኮኑ፡ ኅሊና፡ ቀዳማይ፡ አብ፡</l>
          <l n="5">አመ፡ እምገነቱ፡ ተሰደ፡ በሐዘን፡ ዕጹብ።</l>
        </lg>
        
        <lg type="stanza" n="3" rhyme="ጋ">
          <l n="1">ሰላም፡ ለሥዕርተ፡ ርእስኪ፡ ዘፈትለ፡ ሜላት፡ ዘውጋ፡</l>
          <l n="2">ወምልእት፡ ይእቲ፡ እምጠለ፡ ሠናይት፡ እንበለ፡ ንትጋ፤</l>
          <l n="3">ለዘተካየድኪ፡ ማርያም፡ ቅድመ፡ ማኅበር፡ ወእንግልጋ፡</l>
          <l n="4">ሰአልዮ፡ ሕይወተ፡ ነፍስ፡ ይጸግወኒ፡ በጸጋ፤</l>
          <l n="5">አምሳለ፡ ኤልያስ፡ አኮ፡ <app><lem>ያሐይወኒ፡</lem><rdg wit="#B">ያሕይወኒ፡</rdg></app> በሥጋ።</l>
        </lg>
        
        <lg type="stanza" n="4" rhyme="ሉ">
          <l n="1">ሰላም፡ ለርእስኪ፡ ዘሀሎ፡ ወይሄሉ፡</l>
          <l n="2">ዲበ፡ ጠባይዓት፡ ኵሉ</l>
          <l n="3"><app><lem>ተካየድኒ፡</lem><rdg wit="#B">ተካየድነ፡</rdg></app> ማርያም፡ ኪዳነ፡ ምሕረት፡ ዘይደሉ፤</l>
          <l n="4">ምስለ፡ ሞትሰ፡ ተካየድነ፡ ወተማሐልነ፡ ዘይብሉ፡<ref>Is. 28:15</ref></l>
          <l n="5">ከንቶ፡ ነበቡ፡ ወነፍሶሙ፡ ሀጕሉ።</l>
        </lg>
        
        <lg type="stanza" n="5" rhyme="ህ">
          <l n="1">ሰላም፡ ለገጽኪ፡ ገጸ፡ ቅድስና፡ ስቡሕ፡</l>
          <l n="2">ዘይበርህ፡ ሥኑ፡ እምጸዳለ፡ ፀሓይ፡ ወወርኅ፡</l>
          <l n="3">ትእምርተ፡ ኪዳን፡ ማርያም፡ ወቀስተ፡ ደመና፡ ብሩህ፡</l>
          <l n="4">እምኀበ፡ አምላክ፡ መሓሪ፡ እምአመ፡ <app><lem>ነሥአኪ፡</lem><rdg>ነሣእኪ፡</rdg></app> ኖኅ፡</l>
          <l n="5">አማስኖታ፡ ለምድር፡ ኢደገመ፡ አይኅ።</l>
        </lg>
        
        <lg type="stanza" n="6" rhyme="ቤ">
          <l n="1">ሰላም፡ ለቀራንብትኪ፡ ንጻሬ፡ አዕይንት፡ ለዑቃቤ፡<note>i.e. ለዑቃቤ፡ ንጻሬ፡ አዕይንት፡</note></l>
          <l n="2">እለ፡ ሥዩማት፡ እማንቱ፡ ህየንተ፡ ምስዋር፡ ወግልባቤ፤</l>
          <l n="3">ማርያም፡ በሊዮ፡ ለዘወለድኪዮ፡ በኢሩካቤ፡</l>
          <l n="4">አይቴኑ፡ ቃልከ፡ እግዚኦ፡ እምሕር፡ ለከ፡ ዘይቤ፡</l>
          <l n="5">እመ፡ ኃጥኣን፡ ጸውዑ፡ ስመኪ፡ ነባቤ።</l>
        </lg>
        
        <lg type="stanza" n="7" rhyme="ል">
          <l n="1">ሰላም፡ ለአዕይንትኪ፡ አምሳለ፡ ክልኤቱ፡ ቀናዲል፡</l>
          <l n="2">እንተ፡ ሰቀሎን፡ ኬንያ፡ በማኅፈደ፡ ሥጋ፡ ልዑል፤</l>
          <l n="3">ማርያም፡ አንቲ፡ ነቅዐ፡ ተራኅርኆ፡ ወሣህል፡</l>
          <l n="4">አድኅነኒ፡ በኪዳንኪ፡ ወባልሕኒ፡ እምሀጕል፡</l>
          <l n="5">እስመ፡ ዘእንበሌኪ፡ አልቦ፡ አድኅኖ፡ ዘይክል።</l>
        </lg>
        
        <lg type="stanza" n="8" rhyme="ነ">
          <l n="1">ሰላም፡ ለአእዛንኪ፡ እለ፡ ተበስራ፡ ኪዳነ፡</l>
          <l n="2">እምአፈ፡ ፈጣሪ፡ ወልድኪ፡ ዘበባሕርይኪ፡ ተከድነ፤</l>
          <l n="3">ኣምሕለኪ፡ ማርያም፡ ከመ፡ ኢታርእይኒ፡ ደይነ፡</l>
          <l n="4">እንበለ፡ ምግባር፡ ባሕቱ፡ ለእመ፡ ኢይጸድቅ፡ አነ፡</l>
          <l n="5">ቦኑ፡ ለከንቱ፡ ኪዳንኪ፡ ኮነ።</l>
        </lg>
        
        <lg type="stanza" n="9" rhyme="ላ">
          <l n="1">ሰላም፡ ለመላትሕኪ፡ ጽጌያተ፡ ሮማን፡ እለ፡ ይመስላ፡</l>
          <l n="2">ባሕቱ፡ መጽለዋ፡ በእሳተ፡ አንብዕ፡ በነበልባላ፡</l>
          <l n="3">በኪዳንኪ፡ ማርያም፡ አዕርግኒ፡ ዐጸደ፡ ተድላ፡</l>
          <l n="4">ወይ፡ ለነ፡ አሌ፡ ለነ፡ አመ፡ ውስተ፡ ደይን፡ ይብላ፡</l>
          <l n="5">ነፍሳተ፡ ክልኤቲ፡ አሐቲ፡ ሀሊባ፡<ref>Ez. 23:4</ref> ወሀላ።<note>For ወካልእታ፡ ሀላ፡</note></l>
        </lg>
        
        <lg type="stanza" n="10" rhyme="ዌ">
          <l n="1">ሰላም፡ ለአእናፍኪ፡ መሳክወ፡ ሕይወት፡ ምንታዌ፡</l>
          <l n="2">ዘአስተዋደዶን፡ አምላክ፡ በአጽባዕተ፡ ጥበብ፡ ወልባዌ፤</l>
          <l n="3">ማርያም፡ ሕጽርኒ፡ በኀይለ፡ ኪዳንኪ፡ እምንሳዌ፡</l>
          <l n="4">ወቀጥቅጢ፡ ርእሶ፡ በበትረ፡ ሕማም፡ ወደዌ፡</l>
          <l n="5">ለእመ፡ አፋሁ፡ አብቀወ፡ የኀጠኒ፡ አርዌ።</l>
        </lg>
        
        <lg type="stanza" n="11" rhyme="ላ">
          <l n="1">ሰላም፡ ለከናፍርኪ፡ በእንተ፡ ኃጥኣን፡ እለ፡ ሰአላ፡</l>
          <l n="2">እምኀበ፡ አምላክ፡ መሓሪ፡ ኪዳነ፡ ምሕረት፡ ወመሐላ፡</l>
          <l n="3">ውስተ፡ ጎልጎታ፡ ማርያም፡ አመ፡ ገይሶትኪ፡ እምገሊላ፤</l>
          <l n="4">ለጽድቀ፡ ዛቲ፡ ኪዳንኪ፡ ለለ፡ ጊዜ፡ ይከውን፡ በዓላ፡</l>
          <l n="5">ዲበ፡ ርእሰ፡ ኃጥእ፡ ገብርከ፡ አንብሪ፡ አክሊላ።</l>
        </lg>
        
        <lg type="stanza" n="12" rhyme="ፍ">
          <l n="1">ሰላም፡ ለአፉኪ፡ አፈ፡ በረከት፡ ትሩፍ፡</l>
          <l n="2">አንቀጸ፡ ቅዱስ፡ መጽሐፍ፡</l>
          <l n="3">ተማሕፀንኒ፡ ማርያም፡ በኪዳንኪ፡ ውኩፍ፡</l>
          <l n="4">ኢይትኀፈር፡ ቅድመ፡ ወልድኪ፡ ወመላእክቲሁ፡ አእላፍ፡</l>
          <l n="5">አመ፡ ሥርወ፡ ልሳን፡ ይትመተር፡ ወይትኀተም፡ አፍ።</l>
        </lg>
        
        <lg type="stanza" n="13" rhyme="ጻ">
          <l n="1">ሰላም፡ ለአስናንኪ፡ ከመ፡ መራዕይ፡ እለ፡ ተቀርፃ፡</l>
          <l n="2">እለ፡ ወፅኣ፡ እምኅፃብ፡ እንዘ፡ ይትባየጻ፤</l>
          <l n="3">ማርያም፡ ንሥእኒ፡ ኪዳንኪ፡ ህየንተ፡ ሞፃ፤</l>
          <l n="4">ወለዕድውየ፡ ግብጻዊ፡ ዘፍትወተ፡ ልቡ፡ ዐመፃ፡</l>
          <l n="5">መዝራዕተ፡ ጸሎትኪ፡ ሙሴ፡ ይድፍኖ፡ በኆጻ።</l>
        </lg>
        
        <lg type="stanza" n="14" rhyme="ሴ">
          <l n="1">ሰላም፡ ለልሳንኪ፡ ዘአፈድፈደ፡ ቅዳሴ፡</l>
          <l n="2">እምካህናተ፡ ሰማይ፡ ሱራፌል፡ እለ፡ ይቀውሙ፡ ቅድመ፡ ሥላሴ፡</l>
          <l n="3">አዘክሪ፡ ሊተ፡ ማርያም፡ ተዝካረ፡ ኪዳንኪ፡ አመ፡ ድምሳሴ፡</l>
          <l n="4">በእንተ፡ እስራኤል፡ በገዳም፡ ከመ፡ አዘከረ፡ አውሴ፡</l>
          <l n="5">ኪዳነ፡ አብርሃም፡ ይስሐቅ፡ ወያዕቆብ፡ ወጽድቆ፡ ለሙሴ።</l>
        </lg>
        
        <lg type="stanza" n="15" rhyme="ሉ">
          <l n="1">ሰላም፡ ለቃልኪ፡ ተሰጣዌ፡ ቃል፡ ለቃሉ፡</l>
          <l n="2">ለመልአከ፡ ብስራት፡ ገብርኤል፡ ዘጸዳለ፡ ብርሃን፡ መንዲሉ፤</l>
          <l n="3">ማርያም፡ ቅድስት፡ ለእግዚአብሔር፡ መካነ፡ ኀይሉ፡</l>
          <l n="4">እንቋዕ፡ ተውህበኪ፡ ኪዳነ፡ ምሕረቱ፡ ወሣህሉ፡</l>
          <l n="5">በዘቦቱ፡ ጸዲቀ፡ ኃጥኣን፡ ይክሉ።</l>
        </lg>
        
        <lg type="stanza" n="16" rhyme="ሲ">
          <l n="1">ሰላም፡ ለእስትንፋስኪ፡ ነፋሰ፡ ጥዒና፡ ፈዋሲ፡</l>
          <l n="2">ነፍሳተ፡ ብዙኃን፡ ሰብእ፡ እለ፡ ቈስሉ፡ በሕምዘ፡ ከይሲ፤</l>
          <l n="3">በኪዳንኪ፡ ማርያም፡ ኀጣውእየ፡ ደምስሲ፤</l>
          <l n="4">እንበለ፡ ኪዳንኪሰ፡ ወመስቀለ፡ ክርስቶስ፡ ወራሲ፡</l>
          <l n="5">አልቦ፡ እምሲኦል፡ ዘይድኅን፡ ብእሲ።</l>
        </lg>
        
        <lg type="stanza" n="17" rhyme="ም">
          <l n="1">ሰላም፡ ለጕርዔኪ፡ ሠናይ፡ ወአዳም፡</l>
          <l n="2">እንተ፡ ይትፈለጡ፡ ቦቱ፡ ጸዋትወ፡ መሪር፡ ወጣዕም፤</l>
          <l n="3">ምንተ፡ እግበር፡ ማርያም፡ እስመ፡ ኀይልየ፡ ድኩም፤</l>
          <l n="4">ሐጸኒ፡ ግብር፡ እምኵለሄ፡ ወጸበኒ፡ ዓለም፤</l>
          <l n="5">ባሕቱ፡ በኪዳንኪ፡ ናዝዝኒ፡ እም።</l>
        </lg>
        
        <lg type="stanza" n="18" rhyme="ታ">
          <l n="1">ሰላም፡ ለክሳድኪ፡ ዘማኅፈደ፡ ዳዊት፡ ርእዮታ፡</l>
          <l n="2">ዲበ፡ ተልፍዮስ፡ ጠቢባን፡ ዘአስተናደፉ፡ መሠረታ፤</l>
          <l n="3">ማርያም፡ በልዮ፡ ውስተ፡ እዝነ፡ ነፍስየ፡ ለናዝዞታ፡</l>
          <l n="4">ለምንት፡ ብዙኀ፡ ትሰርሒ፡ ነፍስ፡ ዚአየ፡ ማርታ፡</l>
          <l n="5">እስመ፡ ኅዳጥ፡ የአክል፡ እምብዙኅ፡ ሐተታ።</l>
        </lg>
        
        <lg type="stanza" n="19" rhyme="ፋ">
          <l n="1">ሰላም፡ ለመታክፍትኪ፡ ግዕዛነ፡ በረከት፡ እለ፡ ተወክፋ፡</l>
          <l n="2">ህየንተ፡ መርገም፡ ወዘልፋ፤</l>
          <l n="3">ማርያም፡ ጹርኒ፡ ለጽድቀ፡ ኪዳንኪ፡ ዲበ፡ መትከፋ፡</l>
          <l n="4">ወንሥእኒ፡ ዐሥራተ፡ እድ፡ እመሬተ፡ ወልድኪ፡ አልፋ፡</l>
          <l n="5">እስመ፡ ሃይማኖትየ፡ አንቲ፡ ወዘብየ፡ ተስፋ።</l>
        </lg>
        
        <lg type="stanza" n="20" rhyme="ሙ">
          <l n="1">ሰላም፡ ለዘባንኪ፡ በወርኀ፡ ተሰዶ፡ ቀዲሙ፡</l>
          <l n="2">ምዕራፈ፡ አምላክ፡ ዘኮነ፡ ውስተ፡ ፍኖተ፡ ቍስቋም፡ ጊዜ፡ ድካሙ፤</l>
          <l n="3">ማርያም፡ ስመኪ፡ ለዘጾረ፡ መልዕልተ፡ ስሙ፡</l>
          <l n="4">በዕለተ፡ ኵነኔ፡ እመ፡ ኢያስለጠ፡ ደሙ፡</l>
          <l n="5">በዕለተ፡ ኵነኔ፡ እመ፡ ኢያስለጠ፡ ደሙ፡</l>
          <l n="6">ዐሥራተ፡ ኪዳንኪ፡ ንሥእዮ፡ መሓሪት፡ እሙ።</l>
        </lg>
        
        <lg type="stanza" n="21" rhyme="ታ">
          <l n="1">ሰላም፡ ለእንግድኣኪ፡ ወለሕፅንኪ፡ ካልእታ፡</l>
          <l n="2">ወለአእዳውኪ፡ መንታ፤</l>
          <l n="3">አምሕለኪ፡ ማርያም፡ በነጸፍጻፈ፡ ደም፡ ዘጎልጎታ፡</l>
          <l n="4">ለነፍስየ፡ ምስለ፡ ነፍስኪ፡ ታስተዳልዊ፡ መክፈልታ፡</l>
          <l n="5">አመ፡ መሬታዊት፡ ሥጋየ፡ ትትከደን፡ መሬታ።</l>
        </lg>
        
        <lg type="stanza" n="22" rhyme="ዕ">
          <l n="1">ሰላም፡ ለመዛርዒኪ፡ ወለኵርናዕኪ፡ ምፅንጋዕ፡</l>
          <l n="2">ዘሐቀፋሁ፡ ለክርስቶስ፡ ባሕርየ፡ መለኮት፡ ኅቡእ፤</l>
          <l n="3">ማርያም፡ ኅሪት፡ እመላእክት፡ ወሰብእ፡</l>
          <l n="4">ተዝካረኪ፡ ለእመ፡ ገብረ፡ በተአምኖ፡ ጽኑዕ፡</l>
          <l n="5">በመንግሥተ፡ ሰማይ፡ ምስሌኪ፡ ይነግሥ፡ ኃጥእ።</l>
        </lg>
        
        <lg type="stanza" n="23" rhyme="ሚ">
          <l n="1">ሰላም፡ ለእመታትኪ፡ ለቤተ፡ መቅደስ፡ ቀዋሚ፡</l>
          <l n="2">እለ፡ አሠነያ፡ ወርቀ፡ ፈትለ፡ ሜላት፡ ግብረ፡ አናሚ፤</l>
          <l n="3">ማርያም፡ ላዕሌየ፡ ኪዳነ፡ ምሕረትኪ፡ ፈጽሚ፡</l>
          <l n="4">ወቅትሊ፡ ዕድወ፡ ነፍስየ፡ እስመ፡ ውእቱ፡ ረጋሚ፡</l>
          <l n="5">ከመ፡ በጥበቡ፡ ሰሎሞን፡ ቀተሎ፡ ለሳሚ።</l>
        </lg>
        
        <lg type="stanza" n="24" rhyme="ይ">
          <l n="1">ሰላም፡ ለእራሓትኪ፡ ተመጣዌ፡ ኅብስት፡ ወማይ፡</l>
          <l n="2">ሶበ፡ ያመጽኡ፡ ለኪ፡ መላእክተ፡ ሰማይ፡</l>
          <l n="3">እንዘ፡ ሀሎኪ፡ ማርያም፡ በመቅደሰ፡ ኦሪት፡ ዐባይ፤</l>
          <l n="4">ይትወከፍ፡ ሊተ፡ ኪዳንኪ፡ ከመ፡ መሥዋዕተ፡ ሰርክ፡ ኅሩይ፡</l>
          <l n="5">እመ፡ ሕፍነ፡ ማይ፡ አስተይኩ፡ ለጽሙእ፡ ነዳይ።</l>
        </lg>
        
        <lg type="stanza" n="25" rhyme="ው">
          <l n="1">ሰላም፡ ለአጻብዕኪ፡ ወለአጽፋርኪ፡ ጽዕድው፡</l>
          <l n="2">ወለአጥባትኪ፡ ክልኤ፡ አንቅዕተ፡ ሐሊብ፡ ፍትው፤</l>
          <l n="3">ማርያም፡ ጽጌ፡ ዘዘመንኪ፡ መፀው፡</l>
          <l n="4">ተማሕፀንኩ፡ በአጥባትኪ፡ ወበሥንኪ፡ ምጽልው፡</l>
          <l n="5">በኀይለ፡ ጸሎትኪ፡ እድኅን፡ እምእሳት፡ ድልው።</l>
        </lg>
        
        <lg type="stanza" n="26" rhyme="ፌ">
          <l n="1">ሰላም፡ ለገቦኪ፡ መንፈለ፡ ለፌ፡ ወለፌ፡</l>
          <l n="2">እለ፡ ተረሰያ፡ ደርገ፡ ሐመልማለ፡ ወርቅ፡ ኢኀላፌ፡</l>
          <l n="3">ማርያም፡ ምጥቅኒ፡ በገቦ፡ ኪዳንኪ፡ ምስለ፡ ሑቃፌ፡</l>
          <l n="4">ሶበ፡ ይወርዱ፡ ኃጥኣን፡ ብሔረ፡ ጽልመት፡ ጸናፌ፡</l>
          <l n="5">እለ፡ በሕይወቶሙ፡ ጸልኡ፡ ዘጻድቃን፡ ሱታፌ።</l>
        </lg>
        
        <lg type="stanza" n="27" rhyme="ጉ">
          <l n="1">ሰላም፡ ለከርሥኪ፡ ለከርሠ፡ መላእክት፡ ዘውጉ፡</l>
          <l n="2">ኅብስተ፡ ሰማይ፡ ውትረ፡ ዘይሴሰይ፡ ዐቅመ፡ ምዕራጉ፤</l>
          <l n="3">ማርያም፡ በጽዮን፡ ለእግዚአብሔር፡ ታቦተ፡ ሕጉ፡</l>
          <l n="4">ያንጽሐኒ፡ እምፍቅረ፡ ወይን፡ ለማየ፡ ኪዳንኪ፡ ዐይጉ፡</l>
          <l n="5">እስመ፡ ፍቅረ፡ ወይን፡ ተብህለ፡ ለሰይጣን፡ ዔረጉ።</l>
        </lg>
        
        <lg type="stanza" n="28" rhyme="ና">
          <l n="1">ሰላም፡ ለልብኪ፡ ስንእወ፡ ኵልያት፡ ወኅሊና፡</l>
          <l n="2">ወለአማዑትኪ፡ ሰላም፡ ምስለ፡ ንዋየ፡ ውስጥኪ፡ በዕሪና፤</l>
          <l n="3">ውስተ፡ ምድረ፡ ርስት፡ አብእኒ፡ ማርያም፡ ዐምደ፡ ደመና፡</l>
          <l n="4">በብርሃነ፡ እሳት፡ ኪዳንኪ፡ እንዘ፡ ትመርሐኒ፡ ፍና፡</l>
          <l n="5">ወትሴስይኒ፡ እምፍቅርኪ፡ መና።</l>
        </lg>
        
        <lg type="stanza" n="29" rhyme="ክ">
          <l n="1">ሰላም፡ ለሕንብርትኪ፡ ምሳሌ፡ ፍሑቅ፡ ማዕከክ፡</l>
          <l n="2">ወለማሕፀንኪ፡ ንጹሕ፡ ምስለ፡ ሐቌኪ፡ ቡሩክ፤</l>
          <l n="3">ማርያም፡ ቅድስት፡ ወላዲተ፡ ቅዱስ፡ አምላክ፡</l>
          <l n="4">ተዐየኒ፡ ዐውደ፡ ነፍስየ፡ እስከ፡ ሣልሳዊ፡ ፈለክ፡</l>
          <l n="5">አመ፡ ተቃወማ፡ በአየር፡ ቀናኢ፡ መልአክ።</l>
        </lg>
        
        <lg type="stanza" n="30" rhyme="ስ">
          <l n="1">ሰላም፡ ለድንግልናኪ፡ መክብበ፡ ሕዋሳት፡ ኀምስ፡</l>
          <l n="2">ወለአቍያጽኪ፡ ክልኤ፡ አዕማደ፡ ነባቢት፡ መቅደስ፤</l>
          <l n="3">ማርያም፡ ታቦት፡ ወጽላተ፡ ኪዳን፡ ሐዲስ፡</l>
          <l n="4">ቅብእኒ፡ ርጢነ፡ ጾም፡ እስከ፡ ሰኰና፡ እግር፡ ወርእስ፡</l>
          <l n="5">እስመ፡ ጾም፡ ትፌውስ፡ ሕማማ፡ ለነፍስ።</l>
        </lg>
        
        <lg type="stanza" n="31" rhyme="ሎ">
          <l n="1">ሰላም፡ ለአብራክኪ፡ ቢዜ፡ አስተርእዮ፡ ወተንብሎ፡</l>
          <l n="2">ምስለ፡ አእጋርኪ፡ ደርገ፡ እለ፡ ይሰግዳ፡ በኢያብጥሎ፡</l>
          <l n="3">ማርያም፡ በቃልኪ፡ እስመ፡ ተሳተፍኪ፡ ቃሎ፡</l>
          <l n="4">ሰአልዮ፡ ለወልድኪ፡ ይጸግወኒ፡ ሣህሎ፡</l>
          <l n="5">አመ፡ ውስተ፡ እሳት፡ ይወዲ፡ ኃጥኣነ፡ ምድር፡ ኵሎ።</l>
        </lg>
        
        <lg type="stanza" n="32" rhyme="ራ">
          <l n="1">ሰላም፡ ለሰኰናኪ፡ ወለመከየድኪ፡ እለ፡ ሖራ፡</l>
          <l n="2">ውስተ፡ ደብረ፡ ቍስቋም፡ ለደቂቅ፡ አመ፡ ቀተልዎሙ፡ ሐራ፤</l>
          <l n="3">ለአምላከ፡ ሰማይ፡ በሊዮ፡ ማርያም፡ ወለተ፡ ዕዝራ፡</l>
          <l n="4">አማንኑ፡ ትኴንና፡ በእንተ፡ ፴ነገራ፡</l>
          <l n="5">ለዘ፡ ታፈቅረኪ፡ ነፍስ፡ በኵሉ፡ ምግባራ።</l>
        </lg>
        
        <lg type="stanza" n="33" rhyme="ቲ">
          <l n="1">ሰላም፡ ለአጻብዕኪ፡ አቅርንተ፡ አእጋር፡ ክልኤቲ፡</l>
          <l n="2">ወለአጽፋሪሆን፡ ለለአሐቲ፤</l>
          <l n="3">በኪዳንኪ፡ ማርያም፡ ኀጢአትየ፡ ክብቲ፤</l>
          <l n="4">ሰብእሰ፡ ካልእየ፡ እንዘ፡ ከማየ፡ መዋቲ፡</l>
          <l n="5">በጽውዐ፡ ልሳን፡ ደምየ፡ ቀዲሖ፡ ይሰቲ።</l>
        </lg>
        
        <lg type="stanza" n="34" rhyme="ኖ">
          <l n="1">ሰላም፡ ለቆምኪ፡ አየረ፡ ትሩፋት፡ ዘሐፀኖ፡</l>
          <l n="2">ወዐውሎ፡ ኀጢአት፡ ዘኢያጽነኖ፤</l>
          <l n="3">በክንፈ፡ ኪዳንኪ፡ ክድንኒ፡ ማርያም፡ እምተኰንኖ፤</l>
          <l n="4">ሶበ፡ ኪዳንኪ፡ ምክንያተ፡ ድኂን፡ ኢኮኖ፡</l>
          <l n="5">ነፍሰ፡ በላዔ፡ ሰብእ፡ መኑ፡ እምክህለ፡ አድኅኖ።</l>
        </lg>
        
        <lg type="stanza" n="35" rhyme="ጥ">
          <l n="1">ሰላም፡ ለመልክአ፡ ሐና፡ ወኤልሳቤጥ፡</l>
          <l n="2">ዘብዑድ፡ ሥኑ፡ ወልምላሜሁ፡ ፍሉጥ፤</l>
          <l n="3">ማርያም፡ ድንግል፡ ድንግልተ፡ አፍኣ፡ ወውስጥ፡</l>
          <l n="4">ቤዛ፡ ይኩነኒ፡ ኪዳንኪ፡ በገጸ፡ ፈጣሪ፡ ሥሉጥ፡</l>
          <l n="5">አመ፡ ወርኀ፡ ንግድ፡ ዮኀልቅ፡ ወይፀራዕ፡ በሤጥ።</l>
        </lg>
        
        <lg type="stanza" n="36" rhyme="ቱ">
          <l n="1">ሰላም፡ ለፀአተ፡ ነፍስኪ፡ በነጽሮ፡ ብርሃን፡ ዘየኀቱ፡</l>
          <l n="2">መልአከ፡ አፍርሆ፡ ጸሊም፡ እንበለ፡ ያደንግፅኪ፡ በጽላሎቱ፤</l>
          <l n="3">ኣምሕለኪ፡ ማርያም፡ ለእግዚአብሔር፡ በመለኮቱ፡</l>
          <l n="4">ከመ፡ ያድኅነኒ፡ በኪዳንኪ፡ እመደንግፃን፡ ሠለስቱ፡</l>
          <l n="5">አመ፡ ይፈልጠኒ፡ ሞት፡ እምሥጋየ፡ ዝንቱ።</l>
        </lg>
        
        <lg type="stanza" n="37" rhyme="ብ">
          <l n="1">ሰላም፡ ለበድነ፡ ሥጋኪ፡ ዘኢጐንደየ፡ በምስካብ፡</l>
          <l n="2">እስመ፡ አንሥኦ፡ ፍጡነ፡ መንፈሰ፡ ሕይወቱ፡ ለአብ፤</l>
          <l n="3">ኢይትነከር፡ ለኪ፡ ማርያም፡ አድኅኖተ፡ ጻድቃን፡ ሕዝብ፡</l>
          <l n="4">እስመ፡ አድኀንኪ፡ ኃጥኣነ፡ በኪዳንኪ፡ ጥበብ፡</l>
          <l n="5">ዝኬ፡ መንክር፡ ወዝኬ፡ ዕጹብ።</l>
        </lg>
        
        <lg type="stanza" n="38" rhyme="ቤ">
          <l n="1">ሰላም፡ ለግንዘተ፡ ሥጋኪ፡ በመዋጥሐ፡ ክታን፡ ወከርቤ፡</l>
          <l n="2">ላዕለ፡ እደ፡ ጴጥሮስ፡ ብእሴ፡ ይባቤ፤</l>
          <l n="3">ተሣሀልኒ፡ ማርያም፡ ወኢትበልኒ፡ አመ፡ ምንዳቤ፡</l>
          <l n="4">ለምንት፡ ታአኵት፡ ኪዳንየ፡ ወረድኤትየ፡ ዐቃቤ፡</l>
          <l n="5">ቅብአ፡ ኃጥኣን፡ አኮኑ፡ ኢይትቀባእ፡ እቤ።</l>
        </lg>
        
        <lg type="stanza" n="39" rhyme="ቲ">
          <l n="1">ሰላም፡ ለመቃብርኪ፤ እለ፡ ይትጋብኡ፡ ባቲ፡</l>
          <l n="2">ለአሕዛብ፡ ኵሎሙ፡ እስመ፡ ምክሖሙ፡ አንቲ፤</l>
          <l n="3">ማርያም፡ ብጽሕኒ፡ ለሰዐተ፡ ሞትየ፡ ለመዋቲ፤</l>
          <l n="4">እምነፍሰ፡ ክርስቲያን፡ አኮኑ፡ ሶበ፡ ይመውት፡ አሐቲ፡</l>
          <l n="5">ለናዝዞታ፡ ፍጡነ፡ ትበጽሒ፡ አንቲ።</l>
        </lg>
        
        <lg type="stanza" n="40" rhyme="ሁ">
          <l n="1">ሰላም፡ ለትንሣኤኪ፡ ለትንሣኤ፡ ክርስቶስ፡ አምሳሊሁ፡</l>
          <l n="2">አንቀጸ፡ መቃብር፡ ዝጉሐ፡ እንዘ፡ ኢያርኁ፤</l>
          <l n="3">ማርያም፡ አንቲ፡ ለአዳም፡ ጥንተ፡ ተስፋሁ፤</l>
          <l n="4">ሶበ፡ አኮ፡ ጸሎትኪ፡ ወኪዳንኪ፡ ምስሌሁ፡</l>
          <l n="5">ውስተ፡ ዕመቀ፡ ሀጕል፡ እምኮነ፡ በነፍሱ፡ ወሥጋሁ።</l>
        </lg>
        
        <lg type="stanza" n="41" rhyme="ሰ">
          <l n="1">ሰላም፡ ለፍልሰተ፡ ሥጋኪ፡ ኀበ፡ መካነ፡ ሕይወት፡ ዘተሐደሰ፡</l>
          <l n="2">እምቅድመ፡ ዝኒ፡ ኀቤሁ፡ ሥጋ፡ ወልድኪ፡ ፈለሰ፤</l>
          <l n="3">ቤዛዊተ፡ ዓለም፡ ማርያም፡ ኣስተበቍዐኪ፡ አንሰ፡</l>
          <l n="4">ትቤዝዊ፡ በኪዳንኪ፡ ዘጸላእትየ፡ ነፍሰ፡</l>
          <l n="5">እስመ፡ በሥራይኪ፡ ለቍስልየ፡ ቀባእክኒ፡ ፈውሰ።</l>
        </lg>
        
        <lg type="stanza" n="42" rhyme="ዔ">
          <l n="1">ኣአኵቶ፡ ለእግዚአብሔር፡ ለዘጸውዐኒ፡ ጽዋዔ፡</l>
          <l n="2">ተዝካረ፡ ኪዳንኪ፡ ንግበር፡ ማእከለ፡ ምንዱባን፡ ጉባኤ፤</l>
          <l n="3">ተመጠዊዮ፡ ባሕቱ፡ ማርያም፡ አመ፡ ትንሣኤ፡</l>
          <l n="4">ወአንብሪ፡ በርእሰ፡ ነፍሱ፡ አክሊላተ፡ መንግሥት፡ ሱባዔ</l>
          <l n="5">ለነባቤ፡ ዝንቱ፡ ድርሰት፡ አርብዓ፡ ወክልኤ።</l>
        </lg>
        
        <lg type="stanza" n="43" rhyme="ር">
          <l n="1">ስብሐት፡ ለኪ፡ ማርያም፡ በኍልቈ፡ አድባር፡ ወአውግር፡</l>
          <l n="2">ስብሐት፡ ለኪ፡ ማርያም፡ በኍልቈ፡ ዕፀዋት፡ ወሣዕር፡</l>
          <l n="3">ስብሐት፡ ለኪ፡ ማርያም፡ በኈልቈ፡ ቀላያት፡ ወባሕር፡</l>
          <l n="4">ስብሐት፡ ለኪ፡ ማርያም፡ በኍልቈ፡ ኵሉ፡ ፍጡር፡</l>
          <l n="5">ምሉእ፡ ስብሐትኪ፡ በሰማይ፡ ወምድር።</l>
        </lg>

      </div>

      <div type="text" subtype="tarafa-malke">

        <lg type="stanza" n="1" rhyme="አ">
          <l n="1">ሰላም፡ ለኪ፡ ኪዳነ፡ ምሕረት፡ ትስፋየ፡ ዘታጸድቂ፡ ኃጥአ፡</l>
          <l n="2">ወዘተኀሥሢ፡ አሐደ፡ በግዐ፡</l>
          <l n="3">ዘተገድፈ፡ እምነ፡ ተስዓ።</l>
        </lg>
        
        <lg type="stanza" n="2" rhyme="እ">
          <l n="1">ሰላም፡ ለኪ፡ ኪዳነ፡ ምሕረት፡ ሐውልት፡ ዘተከለኪ፡ እግዚእ፡</l>
          <l n="2">ትእምርተ፡ አድኅኖ፡ ትኩኒ፡ ለኵሉ፡ ኃጥእ፡</l>
          <l n="3">ፍቅርኪ፡ ዘያጸንዕ።</l>
        </lg>
        
        <lg type="stanza" n="3" rhyme="ተ">
          <l n="1">ሰላም፡ ለኪ፡ ኪዳነ፡ ምሕረት፡ በማይ፡ ዘታጸንኒ፡ መድሎተ፡</l>
          <l n="2">ተአምኖተኒ፡ ብኪ፡ ረስዪ፡ ሊተ፡</l>
          <l n="3">ገድልኪ፡ ወትሩፋተ።</l>
        </lg>
        
        <lg type="stanza" n="4" rhyme="ይ">
          <l n="1">ሰላም፡ ለኪዳነ፡ ምሕረት፡ ወርቅ፡ ወመዝገበ፡ ኵሉ፡ ንዋይ፤</l>
          <l n="2">አንቲ፡ ውእቱ፡ ምስካበ፡ ነዳይ፡</l>
          <l n="3">ወብዕል፡ ዘበሰማይ።</l>
        </lg>
        
        <lg type="stanza" n="5" rhyme="ል">
          <l n="1">ሰላም፡ ለኪ፡ ሶበ፡ ስእንኩ፡ ጸዲቀ፡ በምግባረ፡ ሠናይ፡ ወገድል፡</l>
          <l n="2">አስመኩ፡ ብኪ፡ ኪዳነ፡ ድንግል፡</l>
          <l n="3">መድኀኒተ፡ ነፍስየ፡ እምነ፡ ሀጕል፡</l>
        </lg>
        
        <lg type="stanza" n="6" rhyme="ሉ">
          <l n="1">ሰላም፡ ለኪ፡ ኪዳነ፡ ምሕረት፡ አንቲ፡ አረቦነ፡ መንፈስ፡ ዘላዕሉ፤</l>
          <l n="2">ዘያፈቅረኪ፡ በተስፋ፡ ይሄሉ፡</l>
          <l n="3">እስከ፡ አመ፡ ይከውን፡ ትንሣኤ፡ ኵሉ።</l>
        </lg>
        
        <lg type="stanza" n="7" rhyme="ኪ">
          <l n="1">ሰላም፡ ለኪ፡ በስመ፡ ኪዳንኪ፡ ቤተ፡ ለዘሐነጸ፡ ገብርኪ፡</l>
          <l n="2">ወለእመ፡ ጸለይነ፡ በስምኪ፡</l>
          <l n="3">ማርያም፡ ፈትቲ፡ እምበረከትኪ፡</l>
          <l n="4">ሰአሊ፡ ኀበ፡ ኄር፡ ወልድኪ።</l>
        </lg>

      </div>

    </body>
  </text>
</TEI>